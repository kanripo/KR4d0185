# -*- mode: mandoku-view; -*-
#+TITLE: 王著作集
#+DATE: 2015-08-24 23:57:59.508336
#+PROPERTY: ID KR4d0185
#+PROPERTY: BASEEDITION WYG    
#+PROPERTY: JUAN 卷六
<pb:KR4d0185_WYG_006-1a>¶
欽定四庫全書¶
　王著作集巻六¶
　　　　　　　　　　　　　宋　王蘋　撰¶
　　立祠劄子¶
承信郎新差監寧國府南陵縣酒税務王徳文劄子右¶
徳文不避蕭斧之誅輙瀝衷忱冒干威聴徳文曽大父¶
通判蘋家本福唐僑寓震澤執經伊川之門紹興四年¶
知平江府孫公佑以學行薦特令布衣上殿奏對稱㫖¶
<pb:KR4d0185_WYG_006-1b>¶
聖語有曰王蘋起於草茅若素宦於朝通儒也始命初¶
品越一日復賜出身繇小著倅毗陵國史有傳有文集¶
語解記善録行於世程門名流如胡文定尹和靖張思¶
叔三先生相與講道遺帖可攷陳唯室曽文清皆門弟¶
也惟是抱負不克盡施賫志以没𦵏於湖州長興縣和¶
平鎮茅栗山門户衰落家叔左藏正埀改秩而遽亡家¶
兄帥幹斗文雖掇乙科尚遲合頴徳文碌碌不武弗振¶
厥紹俱不能發揚潛耀實負愧恧幸遇判府節制待制¶
<pb:KR4d0185_WYG_006-2a>¶
侍郎先生宗主斯文維持正道凡前輩明義理之學者¶
莫不褒表而顯揚之至若近日唯室先生許祠於學闔¶
郡嘆詠扶植名教之意甚盛甚休唯室師曽大父者也¶
且䝉崇奬則為師者當俾與唯室並祠何榮如之然則¶
薦於朝者前使君孫公也祠於鄉者今判府侍郎實齋¶
先生也異世一轍千古兩賢九原有知當必效亢囘之¶
報矣冒犯峻嚴徳文下情無任戰灼俟命之至右謹具¶
申呈伏候台㫖嘉熙元年七月(闕/)日承信郎新差監寧¶
<pb:KR4d0185_WYG_006-2b>¶
國府南陵縣酒税務王徳文劄子台判王著作乃程門¶
髙弟他郡猶為之立祠況生長之郡乎送學議行¶
　　實齋王先生立祠祭文¶
維嘉熙元年嵗在丁酉八月己夘朔初八日丙戌朝奉¶
大夫煥章閣待制知平江府兼節制許浦顧涇水軍王¶
遂謹以清酌庶饈之奠致告於著作先生王公唯室先¶
生陳公遂竊惟渡江百年東南士大夫免淪於荆舒之¶
烈燄而獲游於伊洛之春風者二三君子之力也著作先¶
<pb:KR4d0185_WYG_006-3a>¶
生以正論動上聽唯室先生以直指開人心其有功於¶
世教宏矣郡有陸宣公以下祠敬奉二先生以祔使是¶
邦之人家識正學戸知正理顯然淵源之所出其自今¶
始尚饗¶
　　郡庠先賢位次¶
唐陸宣公(贄字敬輿/徳宗朝)¶
大參魏國范文正公(仲淹字/希文)¶
丞相許國范忠宣公(純仁字堯夫/元祐名臣)¶
<pb:KR4d0185_WYG_006-3b>¶
周國范恭獻公(純禮字/彞叟)¶
樂圃朱先生(長文字伯原教授鄉學監/司郡守以不接見為恥)¶
著作王先生(蘋字信伯程門髙/弟郡守王遂立)¶
唯室陳先生(長方字齊之寓崑山著作王/先生門人江陰軍學教授)¶
侍郎王公(㬇字原缺丞相岐公珪孫華/陽人中興紹興年重建郡庠)¶
忠節滕公(茂實字秀穎奉使/不失節吳守淵立)¶
文穆范公(成大字致能/賢勞四方)¶
正字周公(南字南仲呉縣人慶元/名臣博學無所不通)¶
<pb:KR4d0185_WYG_006-4a>¶
清毅陳公(塏字子爽浙西憲使寓嘉興宋/理宗御筆清節髙風勉勵流俗)¶
安定胡先生(瑗字翼之泰州海陵/人教授蘓湖二學)¶
丞相魏國文正王公(旦字子明魏州/人三槐王氏)¶
和靖先生尹肅公(焞字彦明洛陽人伊/川髙弟虎丘讀書)¶
象山先生陸文安公(九淵字子靜撫州/金谿人知荆門)¶
慈湖先生楊文元公(簡字敬仲象山門弟/苑橋讀書知温州)¶
右史倪公(千里字原缺教授/呉學有恵諸生)¶
周國正恵趙公(希澤字原/缺守吳)¶
<pb:KR4d0185_WYG_006-4b>¶
觀文趙公(與&KR0696;字原缺開/闢學校鄉飲酒)¶
　　性學李教授添立(大徳/五年)¶
太子中允陸公(元朗字徳明/註釋六經)¶
延平先生李公(侗字愿中南/劍州劍浦人)¶
水心先生葉公(適字正則/龍山人)¶
丞相文忠富公(弼字彦國/河南人)¶
參政歐陽文忠公(脩字永叔吉/水永豐人)¶
東坡先生蘓文忠公(軾字子瞻/眉山人)¶
<pb:KR4d0185_WYG_006-5a>¶
開府富公(嚴字原缺青田人以刑部郎/中守鄉郡所居以徳夀名之)¶
鶴山先生魏文靖公(了翁/)¶
(原缺/)¶
(原缺/)¶
左丞許公¶
平章髙公¶
　　掌祠府帖¶
軍府¶
<pb:KR4d0185_WYG_006-5b>¶
據府學時中齋生王思文狀曽大父著作蘋執經伊川¶
先生之門親傳正學紹興四年六龍南渡行幸吳門郡¶
侯孫公佑以學行薦令布衣上殿奏對稱㫖聖語有云¶
王蘋起於草茅議論若素宦於朝通儒也䝉賜進士出¶
身遷至著作國史有傳及語解文集記善録行於世有¶
如胡文定尹和靖張思叔三先生遺帖可攷陳唯室曽¶
文清皆門弟子也前政實齋閣學王先生下車之初首¶
以吾鄉六君子為問以䇿於學念先著作及唯室祠祀¶
<pb:KR4d0185_WYG_006-6a>¶
未備繪像並祠於郡庠徳至渥也今唯室之孫陳之諒¶
首祈請於判府史尚書月有奉祠之賜學有掌祠之職¶
其他先賢之後亦各有之獨是曽大父之祠缺然有愧¶
思文䝉前政江府教僅與沾汚微俸得尾殿祭之後思¶
文一介么麽粗安義分不敢躁求靖惟著作門人之後¶
既已得職儻不控陳實維暴棄茲蓋恭遇判府發運提¶
領節制待制侍郎先生道傳孔孟業紹伊周幸陶教育¶
之恩久被作成之澤乞照先著作門人陳唯室先生孫¶
<pb:KR4d0185_WYG_006-6b>¶
陳之諒例幇給使府奉祠職事奉前政判府魏侍郎台¶
判庫呈一日繼據公使庫單子具呈照得掌祠官月支¶
錢三十貫十七界官㑹所據府學掌祠學生王思文申¶
乞帮支請給奉前政判府魏侍郎台判索掌祠帖呈仍¶
契勘掌祠俸有無髙下又據公使庫單子據王思文稱¶
見充掌祠未曽給帖提督官書擬王掌祠據稱未曽給¶
帖然而著作之像既祠於學則與陳唯室事體一同合¶
不合照例月給俸仍給帖奉前政府判府魏侍郎台判¶
<pb:KR4d0185_WYG_006-7a>¶
牒學保明府司已牒府學契勘去後今承府學申繼送¶
前郡契勘呈今據正録直學鄉貢免解進士學生許東¶
發等狀申䝉送下府牒為王秘校思文乞支月錢事東¶
等照得王思文見肄業本學時中齋其先世著作見祠¶
於學今據所陳欲就使府給帖支帮月錢東發等保明¶
詣實中乞備申使府取自指揮施行奉台判本學既與¶
保明合與照朱秘校例支自六月為始須至行遣右今¶
帖府學時中齋生王思文仰充王著作掌祠先具遵禀¶
<pb:KR4d0185_WYG_006-7b>¶
狀申淳祐六年閏四月(闕/)　日帖¶
從事郎兩易平江府觀察推官呉¶
迪功郎特兩易平江軍節度推官蔡¶
宣教郎差充僉書平江軍節度判官㕔公事趙¶
承議郎添差通判平江軍府事余¶
承議郎通判平江軍府事暫領府事郭庭堅台押¶
　　李提刑芾行學問立祠因依申狀¶
貢補進士掌著作祠學生王思文狀右思文伏䝉師㫖¶
<pb:KR4d0185_WYG_006-8a>¶
備凖提刑提舉節制秘閣判部侍郎先生取問立祠因¶
依者伏念思文曽大父蘋字信伯世居福之福清游學¶
寓居平江師事伊川先生視龜山楊先生為後進龜山¶
先生獨深許可之每以為後來師門成就者惟信伯也¶
紹興四年駐蹕吳㑹軍務之暇延見人材郡守孫公佑¶
特薦於朝布衣王蘋近在數十里間有憂時愛君之心¶
開物成務之學素行髙潔朝野共知特賜審察録用遂¶
䝉賜對第一劄論得人心足以合天心第二劄論人主¶
<pb:KR4d0185_WYG_006-8b>¶
不可蔽於好惡之私第三劄論人主學春秋與世儒異¶
玉音有曰王蘋起於草茅而議論進止若素宦於朝通¶
儒也賜出身授迪功郎秘書省正字又詔條敵退利害¶
一曰正心誠意二曰辨君子小人三曰消朋黨㑹脩神¶
宗皇帝實録書成改左承奉郎史館校勘後集古今¶
論語説取其與所見合者為一書亦未及而卒今家塾¶
有福清刋行文集蘄春刋行論語集解震澤記善録兼¶
國史有傳可考出處累贈中大夫實齋王先生來鎮呉¶
<pb:KR4d0185_WYG_006-9a>¶
門首以吳郡六君子以䇿多士嘉熙元年八月九日與¶
門弟子唯室陳先生長方並祠於學祭文有曰竊惟渡¶
江百年東南士大夫免淪於荆舒之烈燄而獲游於伊¶
洛之春風者二三君子之力也著作先生以正論動上¶
聴唯室先生以直指開人心其有功於世教宏矣郡有¶
陸宣公以下祠敬奉二先生以祔使是邦之人家識正¶
學戸知正理顯然淵源之所出其自今始思文藐焉寡¶
學獲叨奉祠之職又䝉教養作成之賜而奉遺像焉謹¶
<pb:KR4d0185_WYG_006-9b>¶
具狀申謹狀咸淳元年五月(闕/)　日貢補進士掌著作¶
祠學生王思文狀¶
　¶
　¶
　¶
　¶
　¶
　王著作集巻六¶
